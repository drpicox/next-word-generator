---
font: Adaptacio original
categoria: Llegenda
---

SANT JORDI I EL DRAC

Hi havia una vila que vivia espantada per un drac enorme. El drac feia molt soroll, escampava fum i ningú s'atrevia a sortir.

Per tenir-lo lluny, el poble li donava menjar cada dia. Un dia, la sort va dir que la princesa havia d'anar al llac. La princesa va caminar amb valentia, però estava trista.

Quan ja era prop del llac, va aparèixer un cavaller amb un cavall blanc. Era Sant Jordi. Va veure la princesa, va veure el drac, i va dir: "No patiu. Us ajudaré."

El drac va sortir amb un bram molt fort. Sant Jordi va avançar amb calma, va clavar la llança i el drac va caure. El poble va sortir a la plaça i va celebrar que ja no hi havia perill.

Diuen que, on va caure la sang del drac, va néixer un roser. Sant Jordi va tallar una rosa i la va donar a la princesa.

I així, amb coratge i bondat, la vila va tornar a viure en pau.
